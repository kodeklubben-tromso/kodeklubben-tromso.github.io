---
title: Om kodeklubben
menuclass: omkk
---
## Om kodeklubben

Kodeklubben er et fritidstilbud der barn og ungdommer leker og lærer med programmering.
Ideen er enkel: Frivillige med IT-kunnskap lærer barn å programmere i eller etter skoletid.
Kodeklubben Tromsø har et godt samarbeid med Institutt for Informatikk ved UiT, og med Vitensenteret.

Programmering er å skrive oppskrifter for en datamaskin for å få den til å gjøre hva man vil, slike oppskrifter
kaller man ofte for programmer. Nesten alt rundt oss i dag, krever en eller annen form for programmering.
De mest åpenbare tingene er nettbrett, datamaskiner, mobiltelefoner hvor man gjerne lager apper og spill.
Men ting som biler, trafikklys, TVer er også ting som må programmeres for å fungere.

Vi vil at det å programmere skal bli noe alle er litt kjent med. Slik at vi ikke bare bruker teknologi rundt oss,
men at vi også forstår litt av hvordan teknologien er bygd opp. Programmering er også en god måte å lære problemløsning på,
siden datamaskiner ikke forstår komplekse språk sånn som Norsk og Engelsk, så må man dele opp ideer i små deler og
lage detaljerte oppskrifter i det vi kaller et programmeringsspråk.
